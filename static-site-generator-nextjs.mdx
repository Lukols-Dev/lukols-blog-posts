---
title: 'Static Site Generator (SSG): Klucz do błyskawicznych stron'
date: '2023-08-15'
tags: ['Next.js']
image: "https://raw.githubusercontent.com/Lukols-Dev/lukols-blog-posts/main/images/static-site-generator-nextjs/static-side-generation.png"
---

<CustomImage src="https://raw.githubusercontent.com/Lukols-Dev/lukols-blog-posts/main/images/static-site-generator-nextjs/static-side-generation.png" alt="SSG" />

W pewnej starożytnej wiosce ninja, Sensei zwrócił się do swojego ucznia: "Aby poruszać się po cyfrowym świecie z gracją i prędkością prawdziwego ninja, musisz poznać sekrety **Static Site Generator (SSG)**. Pozwól, że wprowadzę Cię w tę tajemniczą sztukę."

## Co to jest Static Side Generator (SSG)?

**Static Site Generation (SSG)** to wstępne renderowanie aplikacji React do HTML w czasie kompilacji.

Kiedy mówimy o wstępnym renderowaniu do HTML, mamy na myśli proces przekształcania komponentu React w plik HTML, który następnie jest wysyłany do klienta. Dzięki temu użytkownik może szybko zobaczyć zawartość strony bez konieczności oczekiwania na dodatkowe zasoby czy przepustowość.

W porównaniu z **[Server Side Rendering (SSR)](https://www.nextninja.pl/posts/sekrety-server-side-rendering-nextjs)**, w **SSG** cały proces renderowania odbywa się w czasie kompilacji, a nie dla każdego żądania użytkownika, jak ma to miejsce w SSR. Dlatego SSG jest często szybsze niż tradycyjne renderowanie po stronie serwera.

**Podsumowując:** SSG pozwala na tworzenie stron HTML z aplikacji React w czasie kompilacji, eliminując potrzebę renderowania po stronie klienta dla każdego żądania.

## Zalety korzystania z SSG:

- **SEO:** Optymalizacja pod kątem wyszukiwarek to jedna z kluczowych korzyści. Ułatwia to indeksowanie stron dla robotów wyszukiwarkowych.
- **Prędkość działania:** Strony ładują się znacznie szybciej, dzięki wstępnemu renderowaniu.
- **Buforowanie z CDN:** Możliwość buforowania stron HTML na CDN sprawia, że są one dostępne bliżej użytkownika, co przyspiesza ich ładowanie. Nie ma potrzeby oczekiwania na renderowanie po stronie serwera.

## Przykłady zastosowań SSG:

- Blogi
- Strony portfolio
- Galerie zdjęć
